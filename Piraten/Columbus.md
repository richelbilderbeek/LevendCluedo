# Columbus 

 * Functie: Stuurman 
 * Geslacht: Man 

Jij bent al een tijd stuurman van het piratenschip 'De naakte Huhrdjatgnoeipschnoelg'. De kapitein, Lincoln, heeft vorige week besloten, het schip niet meer te gebruiken om andere schepen te plunderen, maar om er een touristische veerpond van te maken tussen het barre Vlieland en het tropische Texel, een reis van zes maanden. Jullie zijn reeds een week onderweg naar het tropische Texel. 

Het schip bezit een kroeg 'De zeehondjesdoodknuppelaars', maar door de meeste piraten gewoon 'De Aars' genoemd. Net als elk ander bemanningslid ontspan jij je elke avond in deze kroeg en dit is dan ook de locatie van deze Levend Cluedo. 

Drie dagen geleden viste de kapitein een bloedmooie drenkelinge, Otaria, uit het water en vanochtend bevrijdde hij twee milieu-activisten, Mirjam en Maarten van hun hulpeloos ronddobberende vlot. 

Twee dagen geleden was je in de scheepskroeg en heeft iemand jou een blauw oog geslagen. Dit is nog steeds niet over. Je weet niet wie het gedaan heeft, omdat je zelf behoorlijk dronken was. Je weet niet wat je toen hebt gezegd of gedaan. 

 * Bernard, de scheepsarts en Janine, een uitvindster: Sinds vorige week is jullie schip onder bewind van de kapitein een soort toeristenveerpont tussen het barre Vlieland en het tropische Texel geworden, een reis van een half jaar varen. Jij mist het ontdekken van nieuwe gebieden en het lokken van vijandige schepen in strategisch onvoordelige posities, kortom, jij wilt de goede oude tijd weer terug. Daarom heb jij met Bernard en Janine afgesproken in het rechter hokje van de damestoiletten een half uur na aanvang van de Levend Cluedo om daar plannen te gaan smeden om het schip weer haar oude vertrouwde stoere koers te laten varen 

# Sam 

 * Functie: Vechtpiraat 
 * Geslacht: Vrouw 

Je bent al een tijdje een van de stoer vechtpiraten op het piratenschip 'De Naakte Huhrdjatgnoeipschnoelg', samen met Brutus. Het schip is, onder het bewind van kapitein Lincoln, sinds vorige week geen wreed andere-schepen-plunderend piratenschip meer, maar een veerpond tussen het barre Vlieland en het tropische Texel, een reis van een half jaar. Het schip is nu een week onderweg naar het tropische Texel. 

Het schip bezit een kroeg 'De zeehondjesdoodknuppelaars', maar door de meeste piraten gewoon 'De Aars' genoemd. Elke avond gaat de hele bemanning zich hier ontspannen. Jij dus ook en dit is dan ook de locatie van deze Levend Cluedo. 

Drie dagen geleden heeft kapitein Lincoln de bloedmooie drenkelinge Otaria uit zee gevist en vanochtend twee hulpeloos-op-een-vlot-in-zee-ronddobberende milieuactivisten genaamd Mirjam en Maarten. 

 * Lincoln, de kapitein: Jij hebt sinds een week een geheime relatie met Lincoln. Anderhalf uur na aanvang van de Levend Cluedo wil jij samen met Lincoln vertellen, dat jullie gaan trouwen. Lincoln zou voor de ringen zorgen. 
 * Otaria, de bloedmooie drenkelinge: Toen je haar zag, was je meteen vriendinnen met haar. Jullie zijn soulmates. Je hebt Otaria eens verteld dat in deze wereld de mannen aan de macht zijn en dat vrouwen op deze wereld niets voorstellen, hoe cool je ook bent. En jij bent cool, en weet wat overleven is. 
 * Richele, de bazin van de Shell: Je hebt een tijdje voor Richele, de bazin van Shell, gewerkt. Dit betaalde goed, maar zij kon ook  heel gemeen zijn voor werknemers die hun taken niet volbrachten. Gelukkig hoorde jij daar nooit bij. Je hebt voor Richele in een concentratiekamp gewerkt waarin milieu-activisten vernietigd werden. Na een tijdje kon zelfs zo'n harde bitch als jij het ethisch niet meer aan en ben je gevlucht en op dit schip gaan werken. Het was wel even schrikken toen je zag dat Richele ook aan boord is. Gelukkig heeft zij je nog niet herkend, maar omdat je toch bang bent dat dat binnenkort wel zal gebeuren en deze wrede bitch jou iets aan zal doen, probeer je een plan te bedenken om deze Richele uit de weg te ruimen. 
# Brutus 

 * Functie: Stoere vechtpiraat 

Je bent al een tijdje een van de twee vechtpiraten, samen met Sam, op dit prachtige piratenschip 'De Naakte Huhrdjatgnoeipschnoelg'. Onder leiding van kapitein Lincoln, is dit schip sinds vorige week geen stoer schip dat andere schepen plundert, maar is het een veerpont geworden tussen het barre Vlieland en het tropische Texel, een reis van een half jaar. Het schip is nu reeds een week onderweg naar het tropische Texel. 

Het schip bezit een kroeg 'De zeehondjesdoodknuppelaars', maar door de meeste piraten gewoon 'De Aars' genoemd. Alle zeevaarders van dit schip gaan elke avond hierheen om zich te ontspannen en jij dus ook. Dit is dan ook de locatie van deze Levend Cluedo. Regelmatig wordt jij hier zat en wordt dan regelmatig aggressief, tot slaans toe. 

Drie dagen geleden heeft de kapitein een bloedmooie drenkelinge, Otaria, uit zee gevist en vanochtend twee milieu-activisten, Maarten en Mirjam, van hun hulpeloos-in-zee-ronddrijvende vlot gered. 

 * Baron von Munschausen, een rijke passagier: Je kent de man niet, maar je hoopt dat je door te praten met hem zijn dochter in bezit kunt krijgen. 
 * Adele, dochter van de Baron von Muschausen: Je bent verliefd op Adele, maar ze heeft je afgewezen, omdat je 'te ruw' zou zijn. Vanochtend heb je je benen geschoren. Je doet erg je best om naar haar zo gevoelig mogelijk over te komen, hoewel dit totaal tegen je vechtlustige aard in gaat. 
 * Eppie, het koksmaatje: Om je toch af en toe uit te leven, ros je stiekem voor de grap Eppie af en toe in elkaar. Als Fransien, de hoofdkok, er niet is, dan sneak je de keuken in en ga je je sadisme op hem botvieren. Hij gilt zo geinig. Bovendien is het toch een mietje, want hij zeikt in zijn bed. Dat weet iedereen. 
 * Sam: Sam is ook een vechtpiraat en heel stoer. Ze is te ruw voor jou. 
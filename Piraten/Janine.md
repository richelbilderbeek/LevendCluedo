# Janine 

 * Functie: Uitvinder 
 * Gelacht: Vrouw 

Je bent al een tijdje een van de twee uitvinders op het piratenschip 'De naakte Huhrdjatgnoeipschnoelg'. De andere uitvinder heet Albert. Sinds vorige week heeft de kapitein, Lincoln, besloten niet meer met het schip uit te gaan om te plunderen, maar om het als touristische veerpond te gebruiken tussen het barre Vlieland en het tropische Texel, een reis van zes maanden. Jullie zijn reeds een week onderweg naar het tropische Texel. 

Het schip bezit een kroeg 'De zeehondjesdoodknuppelaars', maar door de meeste piraten gewoon 'De Aars' genoemd. Elk bemanningslid, jij dus ook, ontspant zich elke avond in deze kroeg en dit is dan ook de locatie van deze Levend Cluedo. 

Drie dagen geleden heeft de kapitein een drenkelinge, de bloedmooie Otaria, uit de zee gevist en vanochtend nog twee milieu-activisten, Maarten en Mirjam. 
 
 * Albert, een uitvinder: Albert en jij zijn de twee uitvinders van het schip. Je haat hem, omdat je vindt dat hij overbodig is en jij best alles alleen aan kan. 
 * Lincoln, de kapitein: De kapitein heeft sinds vandaag een mooie prothese gekregen. Toen je aan Lincoln vroeg hoe hij aan die prothese kwam, zei hij dat hij deze van Albert had gekregen. Je haat Albert nu nog meer. Ook de kapitein haat je, omdat je wilt dat het schip andere schepen plundert (zie verder). 
 * Bernard, de dokter en Columbus, de navigator: Sinds een week is het piratenschip onder het bewind van de kapitein een soort toeristen veerpont geworden tussen het barre Vlieland en het tropische Texel, een reis van een half jaar. Jij mist de stoere gevechten tussen jouw schip en het schip van de vijand. Een van jouw hobbies is namelijk het ontwikkelen van state-of-the-art wapens. Gisteren heb je de hittezoekende kanonskogel uitgevonden en je staat te popelen om deze uit te proberen. Samen met Bernard en Columbus heb je een ondergronds verzetgroepje opgericht om het schip weer op haar oude vertrouwde stoere koers te laten varen. Jullie hebben een half uur na aanvang van de Levend Cluedo afgesproken in het rechter WC hokje van de vrouwen toiletten om plannen te smeden om het schip weer de 'spannende' routes te laten varen. 
 * Eagle-Eye, de man in het kraaiennest: Je vindt Eagle-Eye een klootzak. Vanmorgen probeerde hij je te verzuipen door je in het water te duwen. En dan moest het ook nog eens die smerige Albert zijn die je kwam redden. Je had verdomme wel dood kunnen zijn! 
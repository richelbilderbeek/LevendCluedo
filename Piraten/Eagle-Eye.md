# Eagle-Eye 

 * Functie: de man in het kraaiennest 
 * Geslacht: Man 
 * Karakter: praat altijd hard en schreeuwerig 

Jij bent al een tijdje de man in het kraaiennest op het piratenschip 'De naakte Huhrdjatgnoeipschnoelg'. De kapitein, Lincoln, heeft besloten om sinds vorige week er niet meer op uit te gaan om andere schepen te gaan plunderen, maar om er een touristische veerpont tussen het barre Vlieland en het tropische Texel van te maken, een reis van zes maanden. Jullie zijn nu een week onderweg naar het tropische Texel. 

Het schip bezit een kroeg 'De zeehondjesdoodknuppelaars', maar door de meeste piraten gewoon 'De Aars' genoemd. Alle passagiers van het hele schip ontspanning zich hier elke avond en dit is dan ook de locatie van deze Levend Cluedo. 

Drie dagen geleden heb je een drenkelinge in zee gezien en haar er door Lincoln uit laten vissen. Ze heet Otaria en is een bloedmooie vrouw. 

Twee dagen geleden dacht je land gezien te hebben, dus riep je 'Land in zicht', maar het bleek echter een dooie walvis te zijn. 

Vanochtend heb je met je nachtkijker van Albert twee milieuactivisten, Mirjam en Maarten, gespot, die hulpeloos met een vlot op zee ronddreven, die ook door Lincoln opgepikt zijn. 

 * Albert, een uitvinder: Er zijn twee uitvinders aan boord, Albert en Janine. Zes dagen geleden heb je van Albert een nachtkijker gekregen. Behalve dat je hier de twee milieu-activisten mee hebt gespot die nu bij jullie aan boord zijn, gebruik je de kijker ook om Adele, de beeldschone dochter van de baron von Munschausen, te begluren in haar slaapkamer. Wat een lekker ding is dat. Voor deze kijker moest je wel iets doen. Namelijk Janine overboort duwen, als Albert in de buurt was, zodat hij zijn mannelijkheid te bewijzen door haar te redden. Dit heb je vanmorgen gedaan, en volgens plan heeft Albert haar gered. Wel een beetje jammer dat Janine je sindsdien niet meer aangekeken heeft. Zo had je het nou ook weer niet bedoeld... 
 * Columbus, de stuurman: jullie werken nauw samen. Twee dagen geleden heeft Brutus, een stoere vechtpiraat, hem in een dronken bui een blauw oog geslagen, die nog steeds niet over is. Columbus was echter zo dronken, dat hij waarschijnlijk nog niet weet wie het heeft gedaan. 
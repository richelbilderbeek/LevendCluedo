# Albert 

 * Functie: Uitvinder 
 * Geslacht: Man 

Je bent al een tijdje een van de twee uitvinders op het piratenschip 'De naakte Huhrdjatgnoeipschnoelg'. Janine is de andere uitvinder. Sinds vorige week wordt het schip niet meer gebruikt om andere schepen te plunderen, maar heeft Lincoln, de kapitein, besloten om er een touristische veerpond tussen het barre Vlieland en het tropische Texel van te maken, een reis van zes maanden. Vorige week zijn jullie vertrokken naar het tropische Texel. 

Het schip bezit een kroeg 'De zeehondjesdoodknuppelaars', maar door de meeste piraten gewoon 'De Aars' genoemd. Elk bemanningslid, jij dus ook, ontspant zich elke avond in deze kroeg en is dan ook de locatie van deze Levend Cluedo. 

Drie dagen geleden heeft de kapitein een bloedmooie drenkelinge, Otaria, uit de zee gevist en vanochtend nog twee milieu-activisten, Mirjam en Maarten, die hulpeloos op een vlot op zee ronddobberden. 
 
 * Janine, een uitvindster: Janine is je collega uitvinder en je bent verliefd op haar. De kapitein heeft sinds vandaag een mooie prothese gekregen, daarvoor had hij altijd een houten poot. Toen je aan Lincoln vroeg hoe hij aan die prothese kwam, zei hij dat hij deze van Janine had gekregen. Je bewondert Janine nu nog meer. 
 * Eagle-Eye, de man in het kraaiennest: Je zag dat Eagle-Eye veel interesse had in Adele, de dochter van de rijke baron von Munschausen, (beiden passagiers), en je weet dat hij uit kan kijken over het passagiersvertrek waar zij zou slapen. En je kon hem gebruiken voor je plannen. Dus heb je direct een nachtkijker ontwikkeld, zodat in haar kamer zou kunnen gluren. Deze kijker heb jij direct in de eerste avond gemaakt na een nacht hard doorwerken en je hebt hem deze zes dagen geleden gegeven op een voorwaarde: hij moest Janine overboord duwen op het moment dat jij in de buurt was, zodat jij je mannelijkheid kon bewijzen en haar kon redden. Dat heeft hij vanochtend gedaan en je bent toen overboord gesprongen en je hebt haar gered. Ze heeft er nog niet veel over gezegd. 
# 10. Wibra, non

Samen met Eduard de geestelijke, Pamela de non en Hee de slavin woon jij in het klooster van Juine.

Eduard de Geestelijke: Die viespeuk moet met zijn heilige tengels van je afblijven! Elke dag moet je zijn avances weer ontwijken; maar dat doe je met gemak. Je ziet dan ook elke keer dat Pamela jou altijd raar aankijkt na het afwimpelen van Eduard. Ze neemt dat dansen ook zo serieus; oh kon ze daarin maar veranderen. Het vinden van het lijk van Kenau daarentegen lijkt haar meer goed dan kwaad te hebben gedaan.

Pamela de Non: Je mede-non, en wat voor één! Het is dat celibaat een must-have is als non zijnde, maar anders had je haar allang alle hoeken van het eiland laten zien. Gelukkig heb je Hee de Slavin zo ver weten te krijgen om het borstbeeld dat Moen de Beeldhouwster had gemaakt van Pamela voor jou te jatten. Nu kun je elke dag heimelijk een paar weesgegroetjes brengen aan Pamela. Maar als ze ooit te weten komt dat jij dat beeld hebt…

Hee, de slavin: Een handig hulpje om dingen gedaan te krijgen waar je zelf niet zoveel zin in hebt, of waar je zelf beter niet bij betrapt kunt worden… Gelukkig heb je haar zo ver onder de duim dat ze alles doet wat je zegt. Misschien wel eens leuk om uit te proberen hoe ver ze zou gaan!

Jij doet de Heilige Harry Dans altijd met tegenzin. Allemaal overbodige verering; Heilige Harry was ook maar een simpele Harry voor hij plotsklaps uit de lucht kwam vallen als Heilige Harry. Maar ja, je bent wel een devoot persoon en legt je bij de riten van het eiland neer. 

HaHaHa: jij ‘saboteert’ de activiteiten van de HaHaHa door alles steeds te verschuiven naar de volgende vergadering. De andere leden willen dolgraag een nieuwe tempel bouwen voor Heilige Harry, op de plek van de kroeg. Maar jij ziet helemaal niets in een nieuwe tempel waarin je mogelijkerwijs op 1 slaapzaal komt met Eduard de Geestelijke, bah. 

# 6. Glycerientje, kruidenvrouwtje

Je bent erg vatbaar voor allerlei ziektes, waaronder zonneallergie, duizeligheid en hippopotomonstrosesquipedaliophobia. Je vindt je eigen naam dan ook bijzonder angstwekkend. Jouw levensdoel is om een medicijn tegen al deze ziektes te vinden, zodat je eindelijk een rustig leven kunt leiden. Hierbij vind je vaak ook andere medicijnen waar je de inwoners van het dorp mee van dienst kunt zijn, zoals Isaac.

Isaac: Je helpt Isaac al jaren met zijn bijziendheid. Hiervoor moet hij eerst een bad nemen in het moeras van Wie de Boer wat zo zwart is als de nacht. Als de modder voldoende is aangekoekt aan zijn blote lichaam moet hij zo snel mogelijk naar jou toe zien te komen. Jij schraapt de resten van zijn lichaam om hier een bijzonder brouwsel van te brouwen tegen zijn bijziendheid.

De Hahada, de 'Heilige Harrie Dansclub': Jij zit in de Hahada met Pamela de non en Moen de Beeldhouwster. Jij vindt dat in de Heilige Harry Dans veel gedraaid moet worden, om met je chackra’s in contact te komen. Bij te veel draaien vliegen de chakra’s uit de bocht. Nee, dan stampen, daarmee verbind je dat chakra’s uit je lichaam direct weer terug met de Aarde.

Pamela de non: Pamela doet altijd zo haar best om te fladderen zoals Harry zou hebben gedaan. Onzin. Harry fladderde natuurlijk niet, daarmee ga je naar boven. Nee, je moet naar beneden, terug naar moeder Aarde. Natuurlijk ben je zo goed dat je haar probeert te overtuigen van je gelijk, maar de weerbarstige non luistert natuurlijk niet.

Moen de beeldhouwster: Moen daarentegen luistert tenminste wel naar jouw aanwijzingen. Haar eerdere pogingen tot dansen heb je terecht terechtgewezen. 
Nu volgt ze jouw methode en hoef je ook niet meer te dreigen dat haar veranderingen van de natuurlijke aard van stenen een vloek over haar zal uitroepen.

Eppel, de uitvinder: Eppel wil een kernreactor bouwen. Dit vind jij onverantwoord. De Aarde heeft maar 1 kern en die moet je gewoon met rust laten. Zij weet duidelijk niet waar ze mee bezig is: de balans van Moeder Aarde is zeer kwetsbaar en gemakkelijk verstoorbaar. Prutsen aan de kern zou wel eens desastreuze gevolgen kunnen hebben!


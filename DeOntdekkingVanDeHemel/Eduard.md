# Eduard, geestelijke

Jij bent een geestelijke met smetvrees. 

De Hemel: Iedereen weet dat de Aarde rond is, de Aarde om de zon draait en de zon in het oosten opkomt en in het westen ondergaat. Jij dankt God elke dag voor zijn voorzienigheid. Opvallend is dat de Aardbevolking uit slechts zestien personen bestaat, namelijk de inwoners van Juine. Rondom Juine bevindt zich De Oceaan. Uit jouw geschriften lees jij dat er wel eens ketters zijn geweest die geprobeerd hebben De Oceaan over te steken. Als je goed kijkt en je zwaait richting De Oceaan, zie je verderop een gedaante terugzwaaien. Uit jouw geschriften heb je geleerd dat dit je ziel is, die terugzwaait vanuit de Hemel, die zich daar bevind. Jij ziet het als heiligschennis dat een levend mens met al zijn/haar bacterien probeert de Hemel te bereiken: de Hemel moet smetvrij blijven!

HaHaHa, de 'Heilige Harry Handelsvennootschap' club: Heilig Harry zat voor zijn Heiligverklaring veel in kroeg 'De Slinger'. Hierdoor vindt jij dat deze kroeg heilige grond is geworden en dat deze kroeg omgebouwd moet worden tot een tempel. Samen met HaHaHa vecht je hiervoor. De andere leden van de HaHaHa zijn Wibra de non en  Hee de Slavin.

Wibra, de non: Jij bent verliefd op haar, hoewel haar heilige dansen op zijn minst te wensen overlaat. Je vind het dan ook bijzonder fijn dat Wibra bij de HaHaHa zit  en haar eeuwige wijsheid doet neerdalen op de club. 

Pamela, de non: Zij zit zowel bij je congregatie als bij de Heilige Harry Dansclub. Zij doet veel te veel haar best en dat vindt je stom: De Heilige Harry Dans komt vanuit de ziel en niet uit oefening. 

Hee, de slavin: Zij is goed genoeg om het klooster schoon te houden, en bovendien het perfecte vehikel om de nieuwe tempel te laten bouwen: een onnozele slaaf, die doet wat je zegt en niet teveel vragen stelt. Vooral zo houden.

Heilige Harry: Heilige Harry begon zijn leven als een normaal mens. Door een ongeluk is hij met de katapult en raket van Jezus op Hemelvaartdag omhoog geschoten. Het wonder geschiedde dat de raket in brokstukken omlaag viel en Heilige Harry op tien meter hoogte bleef hangen. Tot Hemelvaldag zwaaide hij heilig met zijn armen, totdat hij omlaag viel en op de grond te pletter viel. De bewegingen die Heilige Harrie toen maakte worden nu gebruikt in de Heilige Harry Dans. Sinds Hemelvaldag valt er een soort nat spul op het dorp, onder de plek van Heilige Harry.

Het Peddelfeest: het Peddelfeest is een religieus feest waarin alle dorpelingen tegelijk met hun handen de Oceaan tegen de klok in peddelen. De dag van het Peddelfeest is altijd onverwacht. Eens in de zoveel tijd ontvangt elke dorpeling een brief met daarin de volgende datum van dit feest. Deze brief wordt niet ondertekend, maar jij weet dat God deze heeft verstuurd. Jij vervult een belangrijke schakelrol in de stemming over wie geofferd wordt. Van Arnout de Veldwachter ontvang je de door hem gecontroleerde stemming. Voordat je deze stemming doorgeeft aan Boris de Burgermeester. In de stemming gaat men altijd voor Wibra, wat natuurlijk niet kan gebeuren. De stemmen vervalsen zodat iedereen evenveel stemmen heeft is voor jou dan ook gesneden koek.

Isaac, de uitvinder:  Isaac vindt jij een heiligschenner, want tijdens de Peddeling, Peddelt hij altijd de verkeerde kant op. Bovendien heeft hij rare ideeÃ«n over de zielen aan de overkant van het water, iets met mooie vrouwen ofzo. 

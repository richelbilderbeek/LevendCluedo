# Setting

We schrijven zondag, in het jaar des Harry's 3. Het eens zo rustieke eilanddorpje Juine waar je al jaren in pais et vrai woont is opgeschrikt door het plotselinge en verdachte overlijden van Kenau, de Dorpssmid. De bewoonde eilandwereld, Juine, is prima te overzien. Wat er aan de overkant is van De Oceaan is bekend, dat weet iedereen: Als je bij de zee staat en je zwaait, zwaait je ziel alleraardigst terug. Juinenaren zijn Harry-Zij-Dank pienter genoeg om de oversteek niet te maken.

Het weer in Juine is over het algemeen zeer aangenaam; Zon, Wolken en blauwe luchten zijn over het algemeen aan de orde van de dag. Echter, op slechte dagen maakt het weer weer eens lawaai; lawaaiweer, dan rommelt de lucht en hoor je een veelvuldig irritant getik.

Iedereen van het dorp is vanavond aanwezig in de dorpskroeg De Slinger. Het is vandaag met de komst van dit schokkende nieuws zowel een blijde als een treurige dag. Het is namelijk weer tijd voor h√©t (enige) evenement van Juine; Het Peddelfeest!

Het Peddelfeest is die tijd van het jaar waarin iedereen zijn beste armpje voortpeddelt! De avond warmt op met de Heilige Harry Dansing, waarin de Heilige Hemelbewegingen van Heilige Harry's Heilige Armen en Benen tot in de perfectie worden nagebootst. De beste danser of danseres kan zich er op verheugen om geofferd te mogen worden en om aan de Heilige Linkerhand van Heilige Harry te zitten (de Heilige Rechterhand van Heilige Harry is altijd gezegend met zijn Heilige Biertje). Je betreurt het dat helaas nog nooit iemand dit voorrecht ten dele is gevallen, ondanks een keurig administratief en statistisch getoetste procedure van het tellen van de stemmen.

Na de Offering (die dus nog nooit heeft plaatsgevonden) is het tijd voor De Peddeling. Het is elke dorpsbewoner zijn Heilige Plicht om met zijn Heilige Harry Linkerhand gezetend vanaf het strand het water tegen de klok in te peddelen.
Het Eerste Heilige Harry Gebod is om veel bier of wijn of whiskey of pisang ambon of bananendrank te consumeren tijdens Het Peddelfeest, en hieraan geef jij gretig vervulling. Maar het zou nog meer voldoening geven om op deze Heiligste Dag der Heilige Dagen uit te zoeken wie Kenau zo heeft toegetakeld. Immers, het 2de Heilige Harry Gebod is: Gij zult op zondag uw kater uitslapen, en dat kan natuurlijk niet in Juine als 1/16de van de bevolking is uitgeroeid?

De resterende 15/16de van de bevolking zijn:
* Arnout, de Veldwachter
* Boris, de Burgermeester
* Eduard, de Geestelijke en zijn Nonnen Wibra & Pamela
* Eppel, de Uitvindster
* Glycerientje, het Kruidenvrouwtje
* Godelief, de Barvrouw
* Hans, de Postbode
* Hee, de Slavin
* Hieronimus, de Astroloog
* Isaac, de Tunnelbruggenbouwer
* Jezus, de Timmerman
* Moen, de Beeldhouwster
* Wie, de Boer

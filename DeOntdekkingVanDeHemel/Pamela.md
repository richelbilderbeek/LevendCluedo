# 12. Pamela, non

Na een profetiedroom vanochtend ga je naar de grot van Kenau en vindt je haar daar: dood. Een geschenk uit de Hemel van Harry, zo ervaar jij het. Je bent op een heilige missie; je weet alleen zelf nog niet echt wat deze inhoudt. Maar eindelijk heb je een richting, een ziel, een eerst verdwenen maar nu verschenen roeping. Nu nog zoeken wat je roept. 

De HaHaDa, de Heilige Harry Dansclub: jij aanbid Heilige Harry met heel je hart en ziel en doet je best om zo goed mogelijk de Heilige Harry Dans te doen. Je hoopt dat bij de Heilige Harry Dansing jij als beste danseres wordt uitgekozen, dat jij op het Offerfeest geofferd zult worden en aan de rechthand van Heilige Harry in de Hemel mag komen te zitten. Je zit in de dansclub samen met Glycerientje het Kruidenvrouwtje en Moen de Beeldhouwster.

Glycerientje het Kruidenvrouwtje:  Dit uitgelopen zakje thee probeert je al heel lang te overtuigen dat jij de Heilige Harry Dans helemaal verkeerd uitvoert; wat een Gotspe! Jij weet als geen ander hoe Heilige Harry zijn Heilige Arm- en Beenbewegingen uitvoerde vlak voor Hemelvalsdag. Maar je bent zo sterk als steen; ze zal je niet overtuigen.

Moen de Beeldhouwster: Een devote vrouw met ijzeren vingers. En al even grote staalkabels voor armen. Zij laat zich wel verleiden door de seductress Glycerientje en heeft haar grondgestamp al overgenomen. Maar ja, ze houwt misschien steen, ze heeft een hartje van goud. Dat borstbeeld wat ze ooit van je heeft gemaakt was natuurlijk prachtig, maar helaas ook weer gejat. Niemand weet wat er van is gekomen, zelfs Hee de Slaaf niet.

Wibra de andere non: Schat van een meid, zij het een beetje naïef. Wel jammer dat Eduard de Geestelijke en leider van je parochie zo extreem op haar gesteld lijkt te zijn. Maar uit haar weesgegroetjes richting zijn avances haal jij genoeg informatie…en elke keer als het haar weer lukt om hem af te wimpelen kijkt ze je weer aan met die zelfgenoegzaamheid. Dat is dan wel weer wat verachtelijk. 

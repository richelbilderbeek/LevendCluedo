# 5. Isaac, Brug/tunnelbouwer

Mensen zeggen dat je heel erg bijziend bent, maar je dat is onzin: als je in een boek kijkt, dan kun je je hoofd er wel vijf centimeter van af houden en nog steeds alles lezen! 
Met de hulp van Glycerientje het kruidenvrouwtje behaal je zelfs een gigantische 5.4 cm!

Glycerientje het kruidenvrouwtje: Van Glycerientje moet je eerst een bad nemen in het moeras van Wie de Boer wat zo zwart is als de nacht. Als de modder voldoende is aangekoekt aan je blote lichaam moet je zo snel mogelijk naar Glycerientje zien te komen. Zij schraapt de resten van je lichaam om hier een bijzonder brouwsel van te brouwen tegen je bijziendheid.

De Oceaan en de Hemel: om het eiland bevindt zich de Oceaan. Volgens sommigen, als je heel goed kijkt en dan zwaait naar de overkant van de Oceaan, dan zie je je ziel vanuit de Hemel terug zwaaien. Jij gelooft dit niet: als jij goed kijkt, dan zie je een mooie vrouw terug zwaaien, waarschijnlijk de vrouw van je dromen! Om haar te bereiken, bouw je soms een brug over de Oceaan en soms een tunnel onder de Oceaan. Het probleem is dat hoe verder je komt, hoe langer de Oceaan zich lijkt uit te strekken. Om toch de overkant te bereiken, wissel je steeds  weer van dezelfde strategie en probeert de overkant te halen voordat de Oceaan het doorheeft.

BlaBlaBla is de filosofenclub, hier zit jij bij te filosoferen over de ziel van je leven. Je hebt dan ook een gedicht over haar geschreven: 

“Ik ben mij
Was jij
Maar bij mij
Dan was ik
Vrij”

De andere leden van de BlaBlaBla, Hiëronimus de Astroloog, Wie de Boer en Eppel de uitvindster onderwaarderen jouw poëtische inslag. Jij vind het sneu voor hen dat zij hun ware liefde nog niet gevonden hebben en merkt dat dit hen beperkt in hun dagelijkse leven; je waardeert wel hun intellect en de manier waarop ze in het leven staan, die, ondanks hun onwetendheid, nog best acceptabel is. Neem nou Eppel, die elke vergadering weer aan komt zetten met iets over een “kern”-reactor, wat een onzin, er is toch maar 1 kern in Juine?




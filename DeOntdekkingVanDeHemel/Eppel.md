# 8. Eppel, uitvindster

Het zijn dieptrieste tijden; Kenau de Smid is overleden. Naast een dierbare vriendin verlies je een gelijkgestemde ziel in de modernisering. Wie heeft dit gedaan? Waarom? Het zijn vragen die je geest elke seconde kwellen.

Je had samen met Kenau grootse plannen om de wereld te veroveren (Juine; 16 mensen). Dit door middel van een ingenieus ballistisch wapen wat ijzeren driehoeken over grote afstand zou kunnen werpen. Helaas is dit er dus nooit van gekomen en is de werelddominatie verder weg dan ooit. 

Het is jouw taak uit noodzaak en uit devotie ten opzichte van Kenau wil je een Kernreactor bouwen. Deze zal de hele ronde wereld (Juine: 16 mensen) van de aardbodem wegvagen, incluis jijzelf. Met een weergaloze apotheose van vuur zal jij Kenau eren!

Helaas is hier niet zoveel animo voor naast jezelf. Daarom ben je lid van BlaBlaBla, de Debatclub, om de anderen (Hiëronimus de Astroloog en Isaac de Tunnelbruggenbouwer) te overtuigen om ook een Kernreactor te willen bouwen voor “het goede doel”. 

Boris de Burgermeester heeft hier, ondanks geen lid te zijn van de BlaBlaBla misschien wel oor naar aangezien hij ook gek is op automatiseren. Hiermee wil hij het Peddelfeest naar een hoger niveau tillen. Wie weet…

Hiëronimus de Astroloog: Die oude geit met zijn theorieën over hoe de wereld werkt. Wat maakt dat nou uit nadat de wereld niet eens meer bestaat?! Maar je kan zijn intellect toch wel goed gebruiken mocht je ooit een kernreactor bouwen, want wat is dat nou eigenlijk?

Isaac de Tunnelbruggenbouwer: Altijd weer dat gewauwel met dat gedicht en zijn ware liefde, braak! Als je een kernreactor bouwt ben je in ieder geval van hem af. Je hoopt dat hij met zijn hoofd tegen de kern aanstoot; dat zal hem leren!

Glycerientje, het kruidenvrouwtje: Glycerientje en haar Moeder Aarde, zij wil geen kernenergie, die ouderwetse tuthola. Dood. Terug in de baarmoeder van haar Moeder Aarde. Zo hoort het. En daarna reïncarneren in een stuk ongewapend beton!
